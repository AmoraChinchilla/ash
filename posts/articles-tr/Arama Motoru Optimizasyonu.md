Merhabalar,
Filiz Güvenlik web sitesinin arama motoru optimizasyonu öncesi yaptığım analizleri ve de yorumlarımı paylaşacağım. 

Sitedeki problemli uygulamaları, ziyaretçi trafiğini, hangi kelimelerde hangi sıralamalara girdiğini, ve de alacağımız stratejiye dair bir rapor hazırladım. 

Raporu Google hesap tablosu olarak paylaşmadan önce, daha iyi anlaşılabilmesi adına buradan kısa bir açıklama yapacağım. 

Hepsinden önce de şeffaflık adına yöntem ve kullandığım araçlardan bahsedip, bunların linklerini paylaşacağım. 

Ayrıca mukayese bir şeyleri bir başka şeyle mukayese etmek bize farklı bir düşünce düzlemi yaratacağı için arada kendi blog sitem üzerinden de benzer verileri paylaşacağım. Blog sitem yaklaşık 5 ay önce açılan  ve günde ortalama 5-10 tık alan, yazı istiflediğim bir yer.

Ayrıca kendimi doğru anlatabilmek adına kısa bir arama motoru optimizasyonu girişi yapmamın elzem olduğu kanaatindeyim. İzninizle başlıyorum.

## Google Bizden Ne İstiyor?
Google internette kalitesiz siteler görmememiz, internetten __tüm insanların__ maksimum verimle faydalanabilmesi için (ekonomik çıkarları da bu durumla tam olarak örtüştüğünden) biz web sitesi sahiplerinden kabaca 3 genel başlığa sahip olmamızı istiyor. __E-A-T__ olarak biliniyor bu 3 ana başlık:
__Expertise - Authority - Trustworthiness__ ([Türkçe link bulamadım](https://developers.google.com/search/blog/2019/08/core-updates#get-to-know-the-quality-rater-guidelines-e-a-t))

### Expertise: 
Alanınızda uzman mısınız? 
Bu soruya rahatlıkla Filiz Güvenlik adına uzmanız diyebiliyorum. Filiz Güvenlik web sitesini ziyaret eden herhangi bir insan blog yazılarını okuduğunda bu sitede güvenlik, alarm sistemleri ve kamera sistemlerine dair bilgiler bulabiliyor. Yalnızca belirli bir alanda uzmanlaşmış bir site görünümü verebiliyoruz.

Birbirinden çok da ayrı duran konular yok bu sitede. Yani dikine doğru bir bilgi kazanımı söz konusu, ve tam da Google'ın istediği şey bu.

Mesela bunun tam tersi bir örnek olarak kendi blog sitemi verebilirim. Dijital ürünlerden de bahsediyorum, yazılım eğitim serileri hazırlıyorum, arada bir de arama motoru optimizasyonu yazıları yazıyorum. Direkt maddi bir beklentim olmadığından özgürce davranma hakkına sahibim.Ancak Googlebot'un beni bir uzman olarak değerlendirmeyeceği aşikar.

### Authority:
Experti olduğumuz bu sektörde ne kadar otorite sahibiyiz? Söylediğimiz şeyler ne kadar ciddiye alınıyor diye de anlayabiliriz bu kısmı. 

Tabi, internet üzerindeki otoriteden bahsediliyor burada. Biraz açmam gerekecek bu konuyu. Çünkü nispeten zayıf olduğumuz kısım burası.

Nasıl ki bizler, sözüne ve kişiliğine güvendiğimiz insanların sözlerini ve yorumlarını diğerlerine göre daha fazla ciddiye alıyorsak Google'da da işler biraz böyle yürüyor. 

Teknik anlamda bunun en belirleyici göstereni backlink denilen bir siteden bir başka siteye verilen linkler. Normalde Googlebot herhangi bir siteyi tararken gördüğü her linke sıçrayıp orayı da takip eder.
Bu linklerin iki tipi mevcut:
* Normal, Dofollow ya da Takip edebilirsin direktifi verilen link.
* Nofollow, Takip etmeme direktifi verdiğimiz link.

Burada "Link Juice" kavramı resmi olarak kullanılıyor. Adeta sıkılmış bir meyve suyunun bir siteden bir diğerine aktığını varsayalım. Sizin sitenize akan bu "Link Suyu" ne kadar fazlaysa sizin link verdiğiniz sitelere de o kadar fazla bu "Link Suyundan" akacaktır. Tabi linklerinizde "nofollow" direktifi verirseniz, o zaman bu link suyu o siteye akmayacaktır. (Ancak hala yararı vardır ve de önemlidir).

Örneğin: Wikipedia gibi otoritesi yüksek bir sitenin herhangi bir kısmında filizgüvenlik.com'a dair link taşıması ile yeniasir sitesinin link taşıması tabi ki farklı değerde olan şeylerdir. 

Wikipedia, otoritesi neredeyse en yüksek sitelerden biridir. 

__Ancak otoriteyi asıl inşa eden şey bizim sektörümüze dair otoritesi yüksek sitelerden gelecek olan linklerdir__

Mesela ben kendi blog sitemden __livicomturkiye.com__'a bir takip edilebilir link verdim. Ancak filizguvenlik.com sitesinden verilecek bir iki link benimkinden fazlasıyla daha etkili olacaktır.

Bir de backlinklerin etkisinin gözükmesi hakkında söylenen zaman 5-6 ay deniliyor. Bir iki ayda da etkisi gözüküyor muhakkak ama etkisinin %80'inin 5.ayın sonunda olduğuna dair bir kaç bilgi almıştım.

Türkçe sitelerde çok görmesem de yabancı sitelerde çokça gördüğüm şöyle bir durum var: Örneğin bir dijital pazarlama aracı olan HubSpot en iyi dijital pazarlama araçları listesini yapıyor. Bu listenin en başına kendisini koyuyor  ve pazardaki en büyük rakiplerinden bahsediyor bu listede. Kendisinin diğerlerine göre uzmanlığına vurgu yapıyor. Rakiplerinin uzmanlığına vurgu yapıyor. Bazen takip edilebilir bazen de edilemez (nofollow) link veriyor.  Sonra bunu gören rakibi de ona link veriyor, oda aynı stratejiyi izliyor. Böylece hem otorite inşa ediyorlar, hem pazarı aralarında bölüşmüş oluyorlar.


Şimdi bu alana dair niceliksel ölçümlere gelelim. İlk olarak şunu belirtmem lazım. Google'ın algoritmasını tam olarak kimse bilmiyor ve de sürekli irili ufaklı güncelleme geliyor. Sektördeki bazı büyük firmalar ve kişiler kontrollü deneyler ile neyin ne ölçüde katkı sağlayacağını ölçümlüyorlar. Bir de Google'ın kendi çalışanlarından öğrenilen resmi bilgiler var.
Ayrıca göz önünde bulundurulması gereken bir konu da şu: paylaştığım veriler ne kadar da saygı duyulan ölçümler de olsalar asıl işleri İngilizce yayın yapan siteler olduğundan Türkçe sitelerde daha düşük verim alınıyor.

#### Ölçüm 1 - MOZ

Örneğin MOZ sitesinin kendi ölçümlediği __Alan Adı Otorite Puanı__ sektördeki itibarlı ve de-facto ölçümlerden ikincisi. Adres: https://moz.com/domain-analysis

100 üzerinden 15 otorite puanı vermiş.
![MOZ Alan Adı](https://cbsofyalioglu.fra1.digitaloceanspaces.com/note-images/filiz-guvenlik-seo/moz-domain-authority.jpg)

Benim blog sitesini sorgulattığımda 8 puan gözüküyor.

Bir de sektördeki rakiplerden pronet ile bir kıyas yapalım.
![MOZ-filizguvenlik-pronet-kiyas](https://cbsofyalioglu.fra1.digitaloceanspaces.com/note-images/filiz-guvenlik-seo/moz-filizguvenlik-pronet.jpg)


#### Ölçüm 2 - Ahref
Ahref Google'dan sonra dünyadaki en büyük web sitesi tarayan oluşum. Bize backlinklerimizi ve bu backlinkler dolayısıyla oluşan otorite puanımızı verecek. 
Adres: https://ahrefs.com/backlink-checker

![Ahref Puanı](https://cbsofyalioglu.fra1.digitaloceanspaces.com/note-images/filiz-guvenlik-seo/ahref-backlink-authority.jpg)

Ahref backlinklerden dolayı oluşan authority puanımızı 9 olarak değerlendirmiş. Ayrıca siz de test ederseniz göreceğiniz üzere bazı linklerde nofollow ve UGC (user generated content) yazıyor. Bunlar otoriteye etkisi olmayan ancak başka ufak yararları olan linkler. Hatta bazıları spam (çöp) niteliğinde ve temizlenmesi gerekecek. Çünkü çok fazla çöp siteden gelen link bizim sitemizin de spam sinyali vermesine sebep olacaktır. Bunlar listelenip ayrıca Google'a bildirilecek ve bizi bunlardan mesul tutma denilecek ileride (Google Disavow aracı ile yapılacak)

Kısaca backlink oluşturmak önemli. Mesela başka sitelerde blog yazısı yazmak bu işin en çok yapılan aracı denilebilir. İnternette o yüzden bu kadar çok eğitim yazısı var. Uzun bir blog yazısını bir başka sitede yazıyoruz. Yazarken de ufak bir link veriyoruz. 

Ancak yazılan sitenin otoritesi çok önemli burada. Eğer böyle bir site yoksa kendi sitemizde blog yazısı yayınlamak çok daha etkili olacaktır.


## Trustworthiness
Bizim sitemizin, verdiğimiz bilgilerin ve sunduğumuz hizmetin ne kadar güvenilir olduğuyla alakalı kısım. Burada sosyal medya rakamları, Google'da ürün listelemişsek  bunlara gelen kullanıcı yorumları, Google My Bussiness'da yapılan yorumlar gibi bir çok değişik etmen söz konusu. 

Özellikle tıp ve gıda alanında Google çok katı tutumlar alabiliyor. Filiz Güvenliğin ürünlerinin başka platformlarda satılıp satımadığını bilmediğim ve de araştırmadğımı göz önünde bulundurarak  bu kısımda herhangi bir sıkıntımız olduğunu düşünmüyorum. 

Ayrıca 20 senelik bir web sitesine sahibiz (Sanırım 9/30/2000 tarihinde alınmış alan adı). Bu gerçekten çok önemli ve güven açısından çok şey ifade ediyor. 

(Not: az önce tam emin olamadığım bir bilgi gördüm: filizguvenlik.com'un alan adı önümüzdeki Ocak ayında dolacak olabilir ya da SSL sertifikasının tarihi de olabilir, ne olur ne olmaz kontrol etmekte fayda var )



## Google Lighthouse Raporu
Lighthouse Google tarafında çok temel web ölçümleri hakkında bize bilgi veren bir uygulama. Chrome tarayıcınıza kurup siz de test edebilirsiniz. 
[Lighthouse](https://chrome.google.com/webstore/detail/lighthouse/blipmdconlkpinefehnmjammfjpmpbjk) 

Epostanın sonunda paylaşacağım Google Hesap tablosunun ilk sayfası bu rapordan oluşuyor. Göz aşinalığı için gene de görüntüsünü paylaşıyorum, detayları raporda bulacaksınız.
![lighthouse rapor görünümü](https://cbsofyalioglu.fra1.digitaloceanspaces.com/note-images/filiz-guvenlik-seo/lighthouse-raporlar%C4%B1.png)


__SEO ve Erişilebilirlik__ değerleri nispeten kolayca elde edilebilir. Bu yüzden 100 puan veya 90 üzeri hedeflenmelidir. 

__SEO__ için 100 puan olması yeterli değildir. yüzlerce değişken arasından sadece küçük bir diziyi esas alarak hesaplanır. Yeter değil gerekli şarttır diyelim.

__Erişilebilirlik__ Çeşitli fiziksel engellere sahip insanlar gözetilerek sitelerin rahat bir deneyim sunması için yapılan bir dizi önemli regülasyonlardır. Google bunlara önem verir. Biz de vermeliyiz. Örneğin en basit seviyede arka plan rengi ve yazı rengi arasında yeterli zıtlık olmalıdır. Filiz Güvenliğin web sitesinde mesela bu kontrast yok. Ben kısmen arttırdım ancak daha da arttıracağım. 

Mesela bu epostayı ilk açtığınızda belki istemciniz resimleri engellemiş olabilir. Bu durumda "Resimleri Göster" seçeneğine tıklamadığınız sürece resimler yerine belirli yazılar görecektiniz, ya da görüyorsunuz hala :)

İşte o yazılar, fotoğrafların ALT etiketine konulan kısım. Görme engelliler ekran okuyucusu ile webi kullanıyorlar ve fotoğraf yerine bu yazı okunuyor onlara. Ayrıca Google görsel aramalarını bu ALT etiketine göre yapıyor. Kısacası ALT etiketi önemli. filizgüvenlik.com'un çok görselinde eksik bu kısımlar. Teker teker tüm görsellere bu kısım eklenecek.


__Performans__ buradaki en önemli kriterlerden biri olabilir. Ancak bazen yapısal sorunlardan dolayı çözmesi kolay olmuyor. Ayrıca milyonlarca insan hala düşük sınıf telefon ve internet üzerinden erişiyor. Dolayısıyla Google sayfanın çabuk yüklenmesi ve az kaynak tüketmesine çok önem veriyor. Ayrıca geçen aylarda açıkladığı üzere performans konusuna verilen ağırlığın artacağını belirtti. Bu demek oluyor ki bir site ne kadar hızlı açılırsa bu onun sıralamadaki etkisini o ölçüde arttıracak.


Raporda ayrıca __problemler__ sekmesi var, bu kısım benimle ilgil. Bazı hataları oradan takip ediyor olacağım.  

Bir de __tavsiyeler__ sekmesi var. Çoğunu burada belirttim ama web sitesine içerik girilirken yararlı olabilecek bir kaç şey ekledim.



Bir de Google aramalarındaki durumumuz ile ilgili iki tane sekme daha var. Biri 3 aylık durumu biri de geçtiğimiz haftayı esas alan raporlar. Ancak ben bu konsole yeni erişim sahibi olduğum için 3 aylık raporlar tam olarak 3 ayı yansıtmıyor olacaktır.

Bence sitemizin trafiği iyi, çok daha da iyi olabilecek potansiyele sahip.

Burada şöyle bir ikilem ile karşı karşıyayız. Bu konuda görüşlerinize ihtiyacım var.
Şimdi "İzmir Alarm" konusunda sanırım ilk sıralardayız. Ancak raporlara baktığınızda göreceksiniz ki başka anahtar kelimler çok daha fazla aratılmış. Bunları da hedefleyebiliriz. 

İzmir Alarm"ı hedeflediğimizde sanki İzmir dışını kaçırıyor gibiyiz. Çok daha fazla aranan kelimeler var. 
__Ancak bizim için asıl önemli olan hacimden ziyade "conversion rate" denilen bize en fazla müşteriyi döndürebilecek anahtar kelimeyi bulmak.__ 

Bunun için kontrollü deneyler yapmamız lazım. Her şeyi sabit tutarak sadece hedeflediğimiz anahtar kelimeyi değiştireceğiz. Böylece kısmen de olsa hangi anahtar kelime bize daha fazla insan döndürmüş onu görmeye çalışacağız.

Belirli zaman aralıklarında belirli anahtar kelimeleri hedefleyerek ana sayfayı ve sayfa başlıklarını ona göre değiştirmemiz gerekecek. 2 ya da 3'er aylık periyotlar halinde olabilir bu.

Burada sizlerin fikir beyan etmeniz gerekecek.

Başka sorularınız varsa da cevaplamayı isterim.

İyi çalışmalar ve sevgiler dilerim. 


Google hesap tablosu linki: https://docs.google.com/spreadsheets/d/1ICP7ZqBmLfFA7yrKIKUgtnjKzDfNXaR1suTqAneOjrc/edit?usp=sharing


















