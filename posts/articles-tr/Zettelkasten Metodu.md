---
title: Zettelkasten Metodu ile Akıllı Not-Alma
description: Zettelkasten metodu ve üretkenliğinizi arttıracak not alma yöntemleri.
canonical: [https://www.cbsofyalioglu.com/post/zettelkasten-metodu/](https://www.cbsofyalioglu.com/post/zettelkasten-metodu/)

cover:[https://cbsofyalioglucom.imfast.io/zettelkasten/zettelkasten.jpg](https://cbsofyalioglucom.imfast.io/zettelkasten/zettelkasten.jpg)
---

![https://cbsofyalioglucom.imfast.io/zettelkasten/zettelkasten.jpg](https://cbsofyalioglucom.imfast.io/zettelkasten/zettelkasten.jpg)
---

<br/>

*Bu yazıda üretkenliğinizi ciddi şekilde arttıracak belkide en verimli not tutma tekniği olan Zettelkasten'den bahsedip, bu yöntemi dijital ortamda uygulayabileceğiniz uygulamaların listesini vereceğim.*

<br/>


Her taraftan bilgi bombardımanına tutulmaya pek ala alıştık artık. Akıllı telefonlar ve sosyal medya uygulamaları derken artık çok daha niş içerikler tüketmemize olanak veren ve bu dar bağlamın da dışına çıkmamamız için de yeterli içeriği bize sunabilecek uygulamalar da fazlasıyla mevcut.  (Flipboard, Medium, Feedly, Paper.li gibi)

Hatta çok yorulmadan siz konu başlığını yazıyorsunuz, yapay-zeka size onunla ilgili en iyi içerikleri getiriyor. (Bakınız: [Keen](https://staykeen.com/))
Kısacası içeriğe dair sıkıntımız yok. Fazlasıyla içeriğimiz mevcut. Hatta bu fazlalık ciddi problemler yaratmaya başladı ve işin kötüsü bu durumu da kabullendik sayılır.

Zaten Allah'a emanet olan Twitter beğenileri ile diğer platformlardaki kaydettiklerimi birleştirmeye kalkmak zaten zulüm.

Sadece sosyal medyadan ibaret değil ki mevzu. Çalışma alanına dair faydalı bilgileri kaydedeceksin, yeni bilgiler gelince eski olanı tedavülden kaldıracaksın.

Bir de bunları el altında tutacaksın ki her istediğinde hızlı bir şekilde bulabilesin.

Bir de olursa bunlar arasında ilişki kuracaksın ....

---

Adına ister information-overload ister başka şey deseniz de artık kullanacağımız bilginin yönetimi başlı başına bir iş.  

Çözüm olarak kişisel wiki uygulamalarına veya knowledgebase'lere bakılabilir. Güzel uygulamalarla da karşılaşmanız çok olası.

(Bir ara sevdiğim knowledgebase'leri de sizinle paylaşacağım. Şu an sadece TiddlyWiki versiyonu olan Drift kullanıyorum. Yazının sonunda bulabilirsiniz)  

<br/>


## **Zettelkasten Not Tutma Tekniği**
"Kutudaki kartlar" anlamına gelen "Zettelkasten" çok eskilerden beri kullanılan bir yöntem olmasına rağmen popülerliğini Alman sosyolog Niklas Luhmann (1927-1998) tarafından fazlaca kullanılmasıyla kazanmış. Alman Sosyolog hayatı boyunca 90.000'den fazla indekslenmiş kart kullanarak 400'e yakın makale ve 50'den fazla kitap yayımlamış. Bu rakamlara ulaşabilmenin ciddi bir üretkenlik gerektirdiği çok açık.

Bu yöntemi kullanarak not tutmak için yalnızca kağıt ve kalem yeterli (Bir de not alıyor olmanız 😇).

Günümüzde bilginin fazlasıyla dijitalde dolaştığını düşününce, bu yöntemi dijital uygulamalar üzerinde göstermek çok daha yararlı olacaktır.

Ancak İlk başta Luhmann'ın analog yönteminin önemli başlıklarından bahsetmemiz elzem.

<br/>

### ♻️Atomik Boyutlu Notlar Almak

Luhmann atomik notlar alıyordu. Yani bir cümle ile bir paragraf arasında değişen (3-5 cümle diyelim) büyüklükteydi notları. Geriye dönüp baktığında okuması kolay olabilen, aynı zamanda çöpe atmaya kalktığında da maliyeti çok olmayacak notlar.

![https://cbsofyalioglucom.imfast.io/zettelkasten/Kart-s%C4%B1ralamas%C4%B1.jpg](https://cbsofyalioglucom.imfast.io/zettelkasten/Kart-s%C4%B1ralamas%C4%B1.jpg)

<br/>

### 🔁 Çift-yönlü Bağlantılar (Bi-directional linking)

Zettelkasten metodunun ana hatlarından birisi çift-yönlü (bi-directional) bağlantılar. Luhmann'ın tüm notları indekslenmişti. Böylece bir konuya ait 3. veya 4. notunu aldığında bu notun üzerinde hiyerarşiyi takip edebileceği indeks numaralarına sahipti. (Genel bir hiyerarşiden söz etmiyorum burada)

Zettelkasten'in ana omurgası bu iki durum etrafında şekilleniyor. 
Notion uygulamasından örnek vermek gerekirse:

![https://cbsofyalioglucom.imfast.io/zettelkasten/notion-backlink-1.jpg](https://cbsofyalioglucom.imfast.io/zettelkasten/notion-backlink-1.jpg)

![https://cbsofyalioglucom.imfast.io/zettelkasten/notion-backlink-2.jpg](https://cbsofyalioglucom.imfast.io/zettelkasten/notion-backlink-2.jpg)

![https://cbsofyalioglucom.imfast.io/zettelkasten/notion-backlink-3.jpg](https://cbsofyalioglucom.imfast.io/zettelkasten/notion-backlink-3.jpg)

---


## Dijital Not-Alma Uygulamaları
Sonraki yazıda Zettelkasten dijital not-alma uygulamalarından bahsedeceğim. Buyurunuz:
[Süper Yetenekli Zettelkasten Not-Alma Uygulamaları](https://www.cbsofyalioglu.com/post/zettelkasten-not-alma-uygulamalari/)

[[Zettelkasten Uygulamaları]]






Tags: #note-taking, #zettelkasten